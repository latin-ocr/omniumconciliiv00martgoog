58 Possumus

Dei intuitivam, verum etiam idipsum confirmant auctoritate
Concilii Viennensis an. 1300 sub Clemente V. celebrati. Hoc
Concilium Beguardos damnavit, qui dicebant: „Anima non
indiget lumine gloriae ipsam elevante ad videndum Deum.“
Quo praemisso, sic arguendum videtur: Certe lumine gloriae
non amplius indiget humanus intellectus ut ad Dei visionem
perveniat, si visio Dei εει ipsi naturalia ut patet. Igitur et
incurritur damnatio Concilii, et visio beatifica non erit amplius
supernaturalis. Haec videntur per se manifesta.

V.

At cognitionis immediatae adsertores hanc Concilii dam·
nationem vitare conantur. Dicunt aliqui 1. Concilium damnat
eoa, qui contendebant posse ab bumana mente in statu viae
videri essentiam Dei; nos docemus videri non essentiam sed
substantiam Dei. Sed haec etiarn sanae doctrinae opponuntur.
Cum enim Deus sit infinite simplex, nulla in eo est distinctio
iuter essentiam et substantiam. Quapropter fieri nequit, ut
humana mens in videndo Deo videat ejus substantiam et non
ejus essentiam. Praeterea cum in Deo esse et essentia non
distinguuntur, ut docent theologi, nequit videri Deus, nisi ejus
essentia videatur.

VI.

Alii dicunt 2. Mens humana habet intuitum naturalem
Dei, non quatenus videt ejus essentiam, sed quatenus videt
attributa Dei, ita ut terminus naturalis intuitus non sit essentia
sed divina attributa. Sed etiam haec evasio opponitur doctrinae
catholicae, quae negat omnem distinctionem realem inter attri-
buta et essentiam. At si omne attributum Dei εει ipsa ejus
essentia, nequit humana mens intueri aliquod Dei attributum,
quin simul ejus essentiam intucatur. Praeterea si humana
mens attributa Dei intuetur, non poterit ea certe intueri nisi
ubi sunt, seu ut concedunt adversarii, in essentia divina. Sed
uon potest una res cognosci in alia tanquam in objecto cognito
(ut notat S. Thom 1. p, q. 84. a. 5), quin cognoscatur etiam

objectum in quo ipsa cognoscitur. Non posset ergo mens
intueri attributa Dei, quin ejus etiam essentiam intueretur.

vn.

Dicunt 3. alii, intuitum Dei naturalem esse obscurum,
intuitum beatorum esse clarum. Quae etiam evasio vana est.
Nam si est visio Dei immediato, est cognitio clara et distincta

 

